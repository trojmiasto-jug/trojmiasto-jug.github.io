---
layout: post
title: 80 spotkanie - Stephen Hawking i muszka owocówka. Jak nauczyć się prezentować...
date: 2016-01-19 17:30:00 +0100
---
# 80 spotkanie - Stephen Hawking i muszka owocówka. Jak nauczyć się prezentować...

<p>Niniejszym rozpoczynamy kolejny sezon spotkań Java User Group. To pierwsze tegoroczne spotkanie, zdecydowanie inne spotkanie :)</p> <p>Na początek słowo wstępu, to będzie trzeci rok bardzo regularnych spotkań - co cieszy. Nie chcemy się chwalić, ale może jesteśmy najliczniejszym, najregularniejszym, naj... naj.. naj. meetupem w okolicy. A może nie. Oczywiście nie było by nas nas Was - uczestników. I to dla Was, Trójmiasto JUG zaczął sobie stawiać cele (dla skażonych korponowomową - KejPIaje, za spełnienie których nie przyznajemy sobie niestety eSTIajów).</p> <p>W 2015 roku naszym głównym celem było doprowadzenie do regularnego nagrywania spotkań (to akurat nie było trudne) oraz - przede wszystkim - udostępniania ich w sieci. Od pół roku nawet to się nam udaje (a filmy są tutaj: <a href="https://www.youtube.com/channel/UCU5x5RmlIUUTyZIQKZkXHUw"><a href="https://www.youtube.com/channel/UCU5x5RmlIUUTyZIQKZkXHUw" class="embedded">https://www.youtube.com/channel/UCU5x5RmlIUUTyZIQKZkXHUw</a></a>). Nie będę nadmieniał że kamerę posiadaliśmy jakoś 6 miesięcy wcześniej, ale czytanie instrukcji obsługi nie było nigdy naszą mocną stroną.</p> <p>Drugim celem 2015 było sprowadzenie nad morze fajnej, technicznej konferencji. Podobno wrześniowe GeeCON Microservices w Sopocie było udane - więc pracujemy dalej nad kolejnymi edycjami.</p> <p>I tym sposobem, dochodzimy do celów na 2016. Pomysł którego nie potrafimy wybić sobie z głowy, to ułatwienie Wam wyjścia na scenę i umożliwienie z słuchacza, stanie się prelegentem. Bowiem - jak ktoś mądry powiedział - when one teaches, two learn. Mamy pomysł jak to zrealizować (bo to nie jest trudne, wbrew pozorom).</p> <p>Zaczynamy już <b>19.01</b>. <b>Piotr Bucki</b> będzie miał dla Was prezentację "<b>Stephen Hawking i muszka owocówka. Jak nauczyć się prezentować i dobrze komunikować</b>"</p> <p>Bardzo się cieszymy, że udało nam się zaprosić Piotra do projektu (o którym niżej). Piotr jest coachem, trenerem, specjalistą od komunikacji - szeroko znany w środowisko merketingowo - uxowym - startupowym w Trójmieście. "The son of pitch". Ale my nie będziemy zajmować się startupami tylko czymś więcej.</p> <p>Piotr tworzy autorskie programy szkoleniowe w obszarze wystąpień publicznych, komunikacji. Prowadzi szkolenia oraz coachingi dla liderów i menedżerów w zakresie technik wzmacniania przekazu oraz perswazji w wystąpieniach publicznych. Specjalizuje się w zagadnieniach tworzenia efektywnych prezentacji z wykorzystaniem innowacyjnych narzędzi komunikacji wizualnej. Chcielibyśmy pomóc Wam w jak najlepszym skorzystaniu z tego doświadczenia.</p> <p>Piotr jest zwolennikiem szkoleń opartych na głębokiej i szczerej analizie kompetencji. Wierzy w programy treningowe, które skutkują realną zmianą nawyków i w rozwój oparty na uczeniu się na błędach popełnianych przy osiąganiu mierzalnych celów. I myśli, że nie ma skuteczniejszej metody działania niż... po prostu działać. I na taki właśnie program chcielibyśmy Was zaprosić.</p> <p>Nie poprzestajemy zatem na samej prezentacji; pomożemy (my JUG: Michał, Jacek, ja oraz wspomagający nas Piotr) Wam popracować szeroko nad prezentacjami. Od wykucia pomysłu na prezentację, jej scenariusza, abstraktu - aż po warsztaty z Piotrem, gdzie chętni będą mogli wyjść z teorii na praktykę i poćwiczyć.</p> <p><br/>Chcielibyśmy zorganizować warsztaty w okolicach marca / kwietnia, a później (już dla chętnych) sesje na JUGu i wyjazd na JDD2016 jako "speaker" - także wszystko w Waszych rękach.</p> <p><br/>Tak wiem, to mało techniczny temat, to nie o frameworkach, językach programowania. Ale to ten aspekt nietechniczny naszej pracy, który tak często pomijamy. Ile bowiem warta jest nasza wspaniała architektura, nasz pomysł na optymalizację systemu, jeżeli nie potrafimy o nim opowiedzieć. Nie ma lepszej osoby od Piotra która pomoże nam tę sztukę opanować.</p> <p><br/>-- w imieniu Trójmiasto JUG - Kuba</p>

