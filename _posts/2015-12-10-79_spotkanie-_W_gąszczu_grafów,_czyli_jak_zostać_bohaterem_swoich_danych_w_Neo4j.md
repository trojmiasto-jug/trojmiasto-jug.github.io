---
layout: post
title: 79 spotkanie- W gąszczu grafów, czyli jak zostać bohaterem swoich danych w Neo4j
date: 2015-12-10 17:30:00 +0100
---
# 79 spotkanie- W gąszczu grafów, czyli jak zostać bohaterem swoich danych w Neo4j

<p>Długo oczekiwany dzień nadszedł! Zapowiadaliśmy, zapowiadaliśmy, przekładaliśmy, ale się udało :) </p> <p>Jarosław Pałka przyjeżdza do trójmiasta :)Jako, że obiecaliśmy mu słońce, plażę i wakacyjny nastrój to potrzebujemy teraz pomocy przy gorącym przyjęciu (szacun za pojawienie się w sandałach i krótkich spodenkach ;)) na spotkaniu, podczas którego opowie nam o swojej pasji: grafach.</p> <p><br/><b>Start </b>standardowo: <i>17:30</i> (godzina siedemnasta, minut trzydzieści), i przygotujcie się na przynajmniej 90 minut grafo-dobroci</p> <p><br/><b>O prezentacji</b>:</p> <p>Zapraszam na przejażdkę w świat grafów podczas której zapoznamy się z teorią grafów i bazą danych Neo4j, by następnie po krótkim teoretycznym wstępie zapoznać się z językiem Cypher. Będziemy budować, materializować i przemierzać grafy, od tych małych do tych dużych. Zapoznamy się z algorytmami i technikami analizy sieci społecznościowych i nauczymy się podstaw silników rekomendacji. Wszystko to z pomocą języka który powstał na potrzeby bazy Neo4j, który łaczy ekspresyjność starego dobrego SQL i potęgę wyszukiwania wzorców w grafach, a wszystko to będzie wyglądało jak stary dobry "ASCII art". Mam nadzieję, że po tym warsztacie raz na zawsze zapomnimy o klauzuli JOIN i iloczynie kartezjańskim.</p> <p><br/><b>Prelegent o sobie</b>:</p> <p><b>Jarosław Pałka</b> - Od ponad 15 lat w branży IT, jako administrator baz danych, programista, architekt, manager i „inżynier od spraw katastrof”. Brałem udział w małych, średnich i nonsensownie dużych projektach, prowadzonych zgodnie zasadami „waterfall”, Agile oraz przy braku jakichkolwiek metodyk, z tym samym zawsze skutkiem. Co doprowadziło mnie do wniosku, że nie ważne co robisz tak długo, jak robisz to dobrze, w najprostszy z możliwych sposobów i używasz właściwych narzędzi które wykonają pracę za ciebie. W międzyczasie dałem się porwać ideą TDD oraz Software Craftmanship, do granic możliwości wyeksploatować tak piękne w swej prostocie pomysły jak REST i NoSQL, by potem porzucić je by zgłębić tajniki „system thinking” i zachwycić się siłą jaką niesie z sobą „metafora” i odkryć, że rządzą nami te same prawa „natury”. Niepokorny wyznawca kościoła JVM, badacz bytecode'u i JIT oraz wszelkiej maści parserów, interpeterów i kompilatorów.  Od czasu do czasu można usłyszeć moje niskiej jakości żarty na temat architektury na konferencjach w Polsce. W wolnych chwilach trener w <a href="http://symentis.pl"><a href="http://symentis.pl" class="linkified">http://symentis.pl</a></a> i autor bloga na <a href="http://geekyprimitives.wordpress.com/"><a href="http://geekyprimitives.wordpress.com/" class="linkified">http://geekyprimitives.wordpress.com/</a></a></p>

